# I PREDAVANJE

### 1. Pojam sustava
* Svaki uređeni skup koji se sastoji od najmanje dva elementa koji međusobnom inerakcijom ostvaruju neku jednostavnu ili složenu funkciju cjeline. Broj elemenata nije ograničen, ali mora biti konačan.
### 2. Informacijski sustav
* Svaki sustav sa svojom okolinom razmjenjuje materiju, energiju i informacije. Unutar sustava se ulazne informacije transformiraju u izlazne informacije.
Informacijski sustav je uređeni skup elemenata, odnosno komponenata koje u međusobnoj interakciji obavljaju funkcije prikupljanja, obrade, pohranjivanja i diseminacije informacija.
### 3. Komponente PIS-a
* Materijalno - tehničke, nematerijalne, ljudske, mrežne i organizacijske komponente.
### 4. Funkcije PIS-a
* suvremeni PIS izvršavaju dvije temeljne funkcije: pripremu informacijske podloge za donošenje poslovnih odluka i trajno pohranjivanje ranije generiranih informacija.
### 5. Bitna svojstva informacije
* Kvaliteta, kvantiteta, vrijednost u vremenu.
* Vrsnoća (kvaliteta) - sposobnost zadovoljavanja informacijskih potreba korisnika.
* Količina (kvantiteta) - *najvišem menađmentu je potrebno razmjerno malo sintetičkih informacija pri odlučivanju.*
                          *Izvršni menađment zahtjeva veću količinu djelomično agregiranih sažetih informacija.*
                          *Operativnom menađmentu je potrebno mnogo analitičkih informacija koje se odnose na pojedinosti vođenja poslovnih procesa.*
### 6. Vrijednost informacije u vremenu
* Postoje tri područja za vrijednost informacije a to su: 1. područje prognoziranja (informacija se dobiva prije nego što je potrebno donijeti poslovnu odluku), ovdje govorimo o najvećoj vrijednosti. 2. područje stvarnog vremena (informacija se dobiva upravo onda kada treba donijeti poslovnu odluku) i 3. područje zastarijevanja (informacija se dobiva prekasno, kada poslovna odluka više nije potrebna odnosno više nije bitna za daljni tok poslovnog procesa.
### 7. Životni ciklus PIS-a
* Sastoji se od četiri osnovne faze: 1. Inicijalizacija (nastajanje), 2. Ekspanzija (rast), 3. Konsolidacija (sazrijevanje) i 4. Zrelost sustava.

# II PREDAVANJE

### 1. WBS (struktura raščlambe rada)
* Sustav za raščlanjivanje projekta na upravljačke dijelove uključujući faze, isporuke i radne pakete. Fokusira se na popise zadataka i distribuciju resursa a ne na rokove, te se nadopunjuje sa CPM i PERT metodom. Jedna od glavnih značajki WBS-a jest da se svi elementi moraju zbrajati u jednu cjelinu, odnosno zadatak se ne može smatrati završenim ako svi podzadaci nisu izvršeni, te projekt nije završen ako svi zadaci nisu završeni.Prednosti ove tehnike su da razbija velike projekte (događaje) na upravljačke dijelove, definira hijerarhiju zadataka i kategorizira rad. Nedostaci ove tehnike su da plan projekta nije cijelovit, ne uzima u obzir vrijeme, te ne ukazuje na to kako i tko će obavljati zadatke.
### 2. CPM (metoda kritičnog puta)
* Slijed planiranih aktivnosti koje određuju trajanje projekta, ove planirane aktivnosti moraju se izvršiti određenim redoslijedom ako se projekt želi smatrati uspješnim. CPM opisuje najduži slijed zadataka u određenom projektu. 
